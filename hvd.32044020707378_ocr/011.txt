
καί 'HENRICI pVALESiI η
omnia semper laeta ac prospera experti sint, et de hostibus ac tyrannis maximas victorias
rcportarint. Quorum tu pietatem cum a primis regni tui rudimentis imitatus sis, jure merito
eadem te felicitas in cunctis expeditionibus perpetuo comitatur. Possem hoc loco in laudes
tuas liberius excurrere, idque exemplo eorum scriptorum quos supra nominavi. Nam Maje- -
statis Tum res gestae longe profecto uberiorem ad dicendum materiam mihi suppeditant,
quam aut res Theodosii Junioris Sozomeno, aut res Andronici Nicephoro olim suppedita-
runt. Sed quoniam de rebus ecclesiasticis primum instituta est oratio, quarum historiam Ma-
jestati TtltB oblaturus accessi, malo me intra hos ﬁnes continere, quos mihi ipse initio prae-
scripsi, et ex laudibus tuis eas solum attingere qua: ad Ecclesiam et ad religionem pertinent.
Nihil igitur dicam de eximia humanitate tua, qua cunctos adeuntes excipere soles; nihil de
admirabili prudentia, qua et civilia et bellica negotia administras; nihil de‘justitia, quam in
omnibus factis dictisque religiosissime servas; nihil de incredibili vigore ingenii tui; nihil
de prolixa in litteras muniﬁcentia, quarum te patronum jam pridemdeclarasti. Praetermita
tam: tot bellicas expeditiones tuas, expugnationes urbium atque Oppidorum, exercitus hou-
stium caesos, tropaea in Belgio, in Germania, et in media erecta Pannonia. Taceo Turcos
primo adventu cepiarum tuarum fusos et fugatos, et amnem cadaveribus oppletum. Nihil
dicam de novissima expeditione tua in Belgium, qua plures urbes unius aestatis spatio ce-
‘pisti, quam toto superiore bello a divaa memoriae Ludovico parente tuo fuerant expugnatae.
Mitto comitatum Burgundim, medio hiemis algore raptum potius quam captum. Illam vero
pacem, quam nuper Aquisgrani cum rege Hispano pepigisti, tacitus praeterire nullo modo
possum. Qua in componenda, quanta esset aequitas ac moderatio animi tui perspicue deela-
rasti. Non enim amplificandi regni cupiditas te a recto justitiaa- tramite abduxit. Non militum
tuorum robur ac multitudo, non ducum praestantia, non magnitudo bellici appar-atus, non
hostium provinciae militaribus cepiis nudatae, animum tuum sollicitarum. Sed tuo contentus,
nihil ulterius 'coneupivisti. Equidem hanc pacem omnibus victoriis ac triumphis tuis longe
anteponendam puto. Nam et urbes Belgii maximas ac munitissimas ditioni- tuae adjunxit. et
nomini tuo immortalem gloriam comparavit. Quid enim gloriosius quam in summa felicitate
semetipsum vincere, et supra tropzeastantem, victoria sum modum imponere? Cepit ex hac
.pace‘non mediocrem fructum religio, cujus in renovando foedere praecipuam rationem ha-
bendam esse duxisti. Quae cum aegre admodum cerneret duos potentissimos orbis Christiani
principes inter se collidi, et mutuis cladibus sese atterere jam paratos; idque eo tempore
quo ipsa ab hostibus Christiani nominis terra marique impugnaretur; nunc ﬁrmato inter
eosdem principes pacis foedere laetatur, et, resumpta ﬁducia, triumphum sibi de impiis illis
Deoque invisis pollicetur. Sed et Ecclesia Gallicana pacem sibi haud dubia spe jam spondet.
Quae cum plures jam per annos gravissimis dissensionibus concussa fuerit atque turbata,
nunc interventu paciﬁ'cm Majestatis Tuae ad pristinam concordiam et tranquillitatem revo-
cari se posse conﬁdit. Denique litterae nostrae, hujus pacis causa, incredibili gaudio gestiunt
atque exsultant. Quae cum tibi jampridem plurimum debeant ob‘regalem~ erga ipsas muniﬁ-
centiam tuam, nunc se vitam ipsam hoc nomine tibi debere ingenue proﬁtentur. Sunt enim
alumnae pacis, et comites quietis atque otii. Itaque omnes eruditi ac probi,przecipue vero ii
in quos hujus belli tempestas incubuerat, ut haec pax diuturna ac perpetua sit, ardentissimis
votis Deum deprecantur. Ex quorum ego numero, hos ecclesiasticae Historiae libros, a me
expositos atque emendatos, Majestati Tuae libens dico atque otl‘ero. Quos quidem, tanquam
obsides devotissimi obsequii mei, gratique animi certissimos testes, ut benigno vultu susci-
pias, Majestatem Tuam etiam atque etiam rogo.
S. M. Τ. Dicatissimus
HENRICUS VALEsms.
