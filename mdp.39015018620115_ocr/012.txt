’θ
13 ῬΚᾹΞΕΛΤΙΟ. l ι

MM
STUDIO‘SO LECTORI
Post Eusebium Caesariensem, quem parentem ecclesiasticae historiae merito appellare possumus, multi
pia aemulatione succensi, idem argumentum tractare instituerunt. Sed pra: caeteris omnibus Socrates, et
Sozomenus ac Thcodoritus, totius antiquitatis judicio celebrati sunt; qui ab iis temporibus exorsi in qui. ι
bus Eusebius scribendi finem fecerat, ad Theodosii Junioris tempora opus suum perduxerunt. Et initio
quidem tres istos scriptores simul junctos in lucem proferre decreveram, ut quemadmodum unum ideni-
que argumentum litteris prosecuti sunt, sic etiam uno eodemque volumine comprehensi legerentur. Sed
quoniam nimis prolixum hoc facto futurum erat volumen, idcirco editionem Theodoriti aliud in tempus
differre sum coaetus. Cui Evagrii Epiphaniensis Historiam cum excerptis Philostorgii ac Theodori Lectoris
adjungam, ut totum corpus ecclesiastica: historiae, nostro labore expositum atque explicatum, studiosi
p-usthae possint pervolvere. Interim vero habes in hoc corpore, Lector, Socratem ac Sozomenum simul
junctos. In quorum editione quid praestiterim, paucis accipe.
Ante annos octo, eum Eusebii Caesariensis Historiam jussu atque auspiciis illustrissimorum antistitum
cleriGallicani in lucem ederem, tria praecipue in illa editione praestare studui. Primum enim manu-
scriptis optimae nota: codicibus undique conquisitis, ea qua: in prioribus editionibus corrupta et interpolata
fuerant emendavi atque distinxi. Deinde cum superiores interpretes, seu seriptorum exemplarium penu-
ria, seu ob aliam quamlibet causam multis in locis lapsi essent, ne illorum interpretatio lectores in erro-
rem induceret, novam ipse interpretationem elaboravi, qua studiosos in posterum contentos fore conﬁdo.
Postremo annotationes subjeci, quibus tum emendationum mearum rationem redderem, tum obscu-
riora qureque ac diliiciliora loca exponerem atque illustrareni. Atque haec editio, benigne ab omnibus ex-
cepta, versatur nuncin manibus eruditorum. Quod igitur in Historia Caesariensis Eusebii tunc opitulante
Deo perfeci, idem nunc in Historia Socratis atque Sozomeni, jussu atque auspiciis earumdem quos dixi an-
tistitum, perlicere sum conatus. Nam ut priore loco dicam de Socrate, qui prior ad scribendum se contu-
lit, ejus Historiam emendavi ope atque auxilio trium mss. codicum, ‘Sfortiani scilicet, Florentini et Alla-
tiani. Sfortianus codex optimus ac vetustissimus servatur nunc in bibliotheca Vaticana. Hunc jampridem
in gratiam illustrissimi viri Caroli Monchalli, archiepiscopi Tolosani, cum editione Genevensi contulerat
Lucas Holstenius, vir doctissimus ; et varias lectiones una eum emendationibus Philostorgii ex ms. codice
Scoriacensi decerptis, ad eumdem antistitem miserat, cum clerus Gallicanus veteris Historiae ecclesiastica:
novam editionem procurandi munus ei mandasset, ut scribit idem Holstenius in epistola ad Petrum Possi—
num Societatis Jesu theologum. Postea vero, cum, rogatu ipsius archiepiscopi Tolosani, qui ob nimias oecu-
pationes huic editioni vacare se non posse intelligebat, clerus Gallicanos eam provinciam mihi injunxisset,
varias lectiones supradicti codicis Sfortiani , ad marginem editionis Genevensis ascriptas sua ipsius manu,
misit ad me idem Holstenius, una cum emendationibus illis Philostorgii: plura insuper missurus, si vita
ipsi longior concessa fuisset. Etenim paulo ante obitum dissertationes aliquot ad me misit de locis quibus-
dam concilii Nicaeni et concilii Chalcedonensis, deque Synesii episcopatu. Quae quidem dissertationes, si
Deus juverit, in tertio Historiae ecclesiasticae torno edentur a nobis, ne respublica litteraria doctissimi viri
lucubrationibus diutius fraudetur. Sequitur codex Florentinus, ante annos circiter quingentos descriptus,
qui nunc servatur Florentiae in bibliotheca S. Laurentii. Hujus indicium atque usum debeo Emerico Bi-
gotio, sagacissimo bibliothecarum veterum indagatori: cujus diligentia factum est ut, hic sedentes atque
otiosi, multarum ac disjunctissimarum bibliothecarum opibus thesaurisque frueremur. Ejus enim rogatu
Michael Erminius,patricius Florentinus, codicem illum contulit eum editione Genevensi, et varias ejusdem
lectiones ad me transmisit. Quo quidem nomine utrique plurimum me debere proﬁteor. Tertius est codex
Leonis Allatii, viri undecunque doctissimi, et de antiquitate ecclesiastica optime meriti. Hic codex con-
tinet Historiam ecclesiasticam Theodori Leetoris, duobus libris comprehensam: quam Theodorus Lector
ex tribus ecclesiasticarum rerum scriptoribus, Socrate scilicet, Sozomeno ac Theodorito collegerat, eodem
- plane modo quo Cassiodorus Senator Tripartitam Historiam composuit. Verum tripertita haec Theodori
Lectoris Historia res tantum principatu Constantini et Constantii in Ecclesia gestas complectitur: sive
quod Theodorus Lector non progressus erat ulterius, sive quod reliqui ejus operis libri vetustatis negli-
gentia perierunt. Ex hoc igitur. codice varias lectiones in duobus prioribus Socratis libris Leo Allatius jam-
pridem excerpserat, et ad illustrissimum antistitem Carolum Monehallum transmiserat, manu sua de-
scriptas. Quas ego postea nactus sum beneﬁcio illustrissimi viri Dionysii Talzei, in suprema Parisiorum cu-
ria generalis advocati regis Christianissimi. Praeter hos tres codices manuscriptos, usus sum hegio codice,
eoque non admodum vetere, quem unum Robcrtus Stephanus typis suis expressit. Quo minus mirandum
est, si vulgata; hactenus Socratis editiones adeo vitiosae sunt, cum ex unico exemplari, eoque admodum
recente, omnes descripta: sint. Porro hunc codicem ex Regia bibliotheca depromptum, humaniter mihi
